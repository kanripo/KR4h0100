# -*- mode: mandoku-view; -*-
#+TITLE: 元詩體要
#+DATE: 2015-08-25 00:36:55.095027
#+PROPERTY: ID KR4h0100
#+PROPERTY: BASEEDITION WYG    
#+PROPERTY: JUAN 卷九
<pb:KR4h0100_WYG_009-1a>¶
欽定四庫全書¶
　元詩體要巻九　　　　　明　宋公傳　編¶
　　無題體¶
　無題之詩起於唐李商隠多言閨情及宫事故隠諱¶
　不名而曰無題其間用隠語如身無綵鳯䨇飛翼心¶
　有靈犀一㸃通春蠶到死絲方盡蠟炬成灰淚始乾¶
　之類可見此編效顰於李觀其辭運意之精亦庻幾¶
　前人之可及矣¶
<pb:KR4h0100_WYG_009-1b>¶
　　無題(馬祖常/)¶
瓦溝銀竹曙翻江閬苑凉風滿石幢葛令寄來丹臼一¶
陶翁歸去酒瓢䨇梧桐寂寞陳宮井薜荔扶疎玉女忩¶
天畔帝車呼小鳯桂花流水夜淙淙¶
　　又¶
鶴城十二疊瑤光琪樹懸秋四面香蛺蝶染花生粉白¶
玻瓈着酒暖金黄薫鑪舊夢憑荀令燭釦閒吟屬沈郎¶
南國鴈來書不至江樓時為製荷裳¶
<pb:KR4h0100_WYG_009-2a>¶
　　又¶
三湘瀟洒恨無潮烏鵲塡河願有橋丹穴鳯來龍樹逺¶
海門魚上蜃樓遙已知京兆誇髙髻不信章華鬬細腰¶
船尾横江春水急長年無事醉吹簫¶
　　又¶
愛酒書生白髮垂鸞膠獺髓豈能醫漢宮鬬草端陽節¶
唐殿穿針七夕時竹上蠣房眞可買石間芝箭似難移¶
揚雄擬奏河東賦但乞君王酒一巵¶
<pb:KR4h0100_WYG_009-2b>¶
　　和伯庸無題(薛宗海/)¶
羽林垂彩動天江幕府先懸白玉幢吏法有章皆畫一¶
將壇得士故無䨇臺中長夏霜凝簡掖内通宵霧鎻忩¶
若使九門容徑入肯思巖隠抱流淙¶
　　又¶
良人執㦸侍明光誰與金鑪共夕香粧鏡曉寒凝蝶粉¶
舞衣春暖妬鶯黄渡江桃葉應憐我照水荷花似見郎¶
歎息蹇脩無復理愁思摻手為縫裳¶
<pb:KR4h0100_WYG_009-3a>¶
　　又¶
乘槎凖擬逐秋潮却訪成都萬里橋滄海有山皆縹緲¶
青雲無路不迢遙閒居潘岳驚班鬢歸去陶潛懶折腰¶
後夜相期明月上露臺髙處弄笙簫¶
　　又¶
驥服塩車兩耳垂臂無九折未成醫欲尋箕潁終逃世¶
苦恨章逢不入時金井鹿鳴知露冷銀橋鵲度看星移¶
長貧久客應無補擬挽滄浪塞漏巵¶
<pb:KR4h0100_WYG_009-3b>¶
　　次韻無題(袁桷/)¶
金縷歌殘月堕江玉顔曾憶侍油幢象床雲重恩専一¶
鯨錦波翻賜疊䨇春淺正宜氊作幕夜凉深恨魫為忩¶
浣沙可是無靈匹側足寒江濺石淙¶
　　又¶
翠簾匝匼護朱光千葉宮桃滿院香閬苑有鸞通尺素¶
虚橋無鵲寄流黄上林賦罷歸巴蜀興慶詞工謫夜郎¶
不是月中親度曲世人那觧聽霓裳¶
<pb:KR4h0100_WYG_009-4a>¶
　　又¶
相期來似石城潮日望晴虹結綵橋却月眉愁歌漸逺¶
凌波歩近意非遙抽琴有恨囘清角疊袖無塵轉緑腰¶
㺯玉最憐隨鳯去秋來誰與伴吹簫¶
　　又¶
白髮詞臣兩耳垂華腴堆(缺/)陋牛醫宮娥引燭催麻日¶
院吏傳宣寫制時蠟撚化生秋夕賜翠標疊勝嵗華移¶
低頭欲説唐朝舊願侍虚皇進玉巵¶
<pb:KR4h0100_WYG_009-4b>¶
　　自次無題(馬祖常/)¶
&KR2144;峩山下錦成江好買𤣥都翡翠幢竹種篔簹千萬箇¶
鳥飛鸂𪆟兩三䨇銅龍漏下春生水金馬神來霧歛忩¶
花落天台招小隱胡麻飯熟石淙淙¶
　　又¶
切玉龍刀寳氣光祫羅半臂麝臍香荔支囊蜜嫣嫣紫¶
盧橘團金顆顆黄秦氏故侯更漢主石家小婦嫁孫郎¶
江心誰鑄芙蓉鏡照見姮娥織翠裳¶
<pb:KR4h0100_WYG_009-5a>¶
　　又¶
錢塘八月水生潮笻笮千年竹作橋簟織龍鬚天路近¶
衣裁蟬翼渚宫遙府中丞相魚垂帶閫外將軍箭挿腰¶
無柰黄金閒買賦雲間學得鳯皇簫¶
　　又¶
樂部韋娘舞小垂病來能召翰林醫嗔人書奏三千牘¶
勸客歌詩十二時金谷花枝隨雨盡石城江水逐潮移¶
世間若有神仙術西去瑤池醉酒巵¶
<pb:KR4h0100_WYG_009-5b>¶
　　無題(張翥/)¶
見時略略望遙遙有月闌干待袖招得巧蜘蛛絲縷細¶
傳聲鸚鵡舌關嬌仙家絃管寜無譜天上星河亦有橋¶
雲雨或時消息斷不如朝暮石城潮¶
　　無題(虞集/)¶
貝闕珠宮夜不眠露華皓皓月娟娟不應又作人間夣¶
窈窕吹簫度碧烟¶
　　詠物體¶
<pb:KR4h0100_WYG_009-6a>¶
　詠物起於唐末如雍陶池鷺鄭谷鷓鴣所詠雖入外¶
　意而不失模寫之巧有足喜者周伯弜謂隨寓感興¶
　者易驗物切近者難此説是矣詠物最多今亦擇其¶
　入格者載之¶
　　筯香(薛漢/)¶
竒芬擣精㣲纎莖挺脩白灺輕雪消晛火紅螢耀夕素¶
烟裊䨇縷暗馥生平室鼻觀静裏參心原坐來息有客¶
臭味同相看終永日¶
<pb:KR4h0100_WYG_009-6b>¶
　　䨇陸(揭奚斯/)¶
三五對參差髙呼得采時猶疑䨇出早每恨獨歸遲散¶
地偏難入全功或誤竒極知妨日力聊足審安危¶
　　廬阜鐘聲¶
廬山三百寺何處扣曽雲宿鳥月中起歸人湖上聞入¶
空應更逈近瀑正難分遙想諸僧定香爐上夕薫¶
　　漁笛(林景熈/)¶
三㺯知何處蒼茫起釣舟閒將千古意吹入一江秋驚¶
<pb:KR4h0100_WYG_009-7a>¶
鴈顧殘侶寒風生别洲曲終和月臥無夢到凉州¶
　　釣絲風(連百正/)¶
短髪冷颼颼倚闌初下鈎閒來片水外輕㺯一痕秋淺¶
拂蘆花亂低分桞影浮烟波清夢逺吹不到公侯¶
　　柳絮風(黄清老/)¶
三月韶光天氣清游絲舒巻太無情微飄簾幙當春晝¶
亂撲庭臺似雪晴醉臉欲吹新燕弱舞腰初軟落花輕¶
江頭㸃㸃行人淚相逐離歌洒客程¶
<pb:KR4h0100_WYG_009-7b>¶
　　藕花風(謝宗可/)¶
舞罷紅衣起未休水雲香裏冷颼颼五更清逼銀塘曉¶
六月凉生玉井秋颭浪低翻霞影亂凌波輕漾錦香浮¶
莫教吹醒鴛鴦夢好送眞人一葉舟¶
　　梧桐雨(黄清老/)¶
曾將秋信報人知又與西風泣别離病綠滴殘猶有淚¶
題紅流去更無詩舊巢鳯冷朝飛逺古井金寒曉汲遲¶
待得楚臺雲散後却慿琴調寄相思¶
<pb:KR4h0100_WYG_009-8a>¶
　　春晝(梁彦中/)¶
溪水搖光動綵墻雲山倒影蘸霞觴一庭芳樹清隂薄¶
千尺游絲白日長風細柳塘鶯語滑泥融花徑燕飛忙¶
乾坤俯仰窺難盡花栁無私種種香¶
　　曉色(謝宗可/)¶
逺似烟霏近又空非明非夜兩朦朧一天清露洗難盡¶
㡬樹暗雲遮不窮斷角樓臺濃澹裏殘燈院落有無中¶
蒼茫半逐雞聲散又被朝陽染作紅¶
<pb:KR4h0100_WYG_009-8b>¶
　　潮(仇仁逺/)¶
一㾗初見海門生頃刻長驅作怒聲萬馬突圍天皷碎¶
六鰲翻背雪山傾逺朝魏闕心猶壯直到嚴灘勢始平¶
寄語呉兒休踏浪天呉㒺象正縱横¶
　　愁(同恕/)¶
來時容易去何遲半在胸中半在眉門掩落花春去後¶
忩涵殘月酒醒時濃如野外連天草亂似空中惹地絲¶
除却五侯歌管地人間何處不相隨¶
<pb:KR4h0100_WYG_009-9a>¶
　　人影(劉宗逺/)¶
不言不語過平生歩歩相隨似有情常向燈前同静坐¶
每於月下共閒行昨朝離去天將暝今日歸來日又晴¶
最是行藏堪愛處顯身須要待時明¶
　　淚(施鈞/)¶
獺髓空勞補舊㾗離筵歌罷忽沾巾半江湘竹斑斑雨¶
三月楊花㸃㸃春字濕錦機啼戍婦珠明綃室泣鮫人¶
琵琶滴罷情深處洗盡青衫幾掬塵¶
<pb:KR4h0100_WYG_009-9b>¶
　　梅(仇仁逺/)¶
爲怕緇塵着素衣凍痕封蕋放香遲月來忽送闌干影¶
春到不分南北枝啼夢翠禽依樹宿斷魂玉笛隔花吹¶
從他萬片隨風去須有青青葉底時¶
　　又¶
夢想幽芳無處尋相逢依舊嵗寒心要看月底玲瓏玉¶
休折枝頭菩蕾金清曉風霜和艶冷黄昏庭院覺香深¶
揚州一樹春多少殢得何郎瘦不禁¶
<pb:KR4h0100_WYG_009-10a>¶
　　紅梅(楊載/)¶
玉人中酒殢芳華盡壓東風百種花襆被春寒裁異錦¶
篝燈夜永障輕紗纎㽔露沁蜂腰蠟宻蕋雲蒸鶴頂砂¶
為問閬風何處在相期髙舉籋晨霞¶
　　又(金德啟/)¶
醉卧西湖處士家夢回唯見赤城霞搃然冷艶隨春變¶
依舊疎枝映月斜姑射氷姿凝絳䗶羅浮雪骨換丹砂¶
北人慣在江南住猶説前村有杏花¶
<pb:KR4h0100_WYG_009-10b>¶
　　蟠梅(謝宗可/)¶
縈春絆碧綴蒼苔嵗晚寒香宛轉來蛟蟄凍雲氷骨痩¶
(原闕/)¶
<pb:KR4h0100_WYG_009-11a>¶
¶
<pb:KR4h0100_WYG_009-12a>¶
¶
<pb:KR4h0100_WYG_009-13a>¶
　¶
　¶
　¶
　¶
　¶
　¶
雪穗翻成漩水渦蕩漾終難浮釣艇潑來不覺濕漁蓑¶
牧童錯認忙歸報盡道崆峒作海波¶
<pb:KR4h0100_WYG_009-13b>¶
　　蒲劔(黄君瑞/)¶
三矢亭亭古太阿舞風斫斷一川波長橋有影蛟龍悞¶
流水無聲日夜磨兩岸帶烟生殺氣五更彈雨雜漁歌¶
蕭蕭只恐秋風至亂剉鋒芒恨更多¶
　　海南鳥(劉因/)¶
越鳥羣飛朔漠濵氣機千古見眞純紇干風景今如此¶
故國園林亦暮春精衛有情㗸太華杜鵑無血到天津¶
聲聲觧堕金銅淚未信吳兒是木人¶
<pb:KR4h0100_WYG_009-14a>¶
　　鶴夢(失名/)¶
九臯霜冷寂無聲一覺遊僊思更清風過松嵓酣未醒¶
烟生茶竈倦還驚青田月下家千里赤壁舟中夜幾更¶
香暖紫芝初睡足莫教琴上玉絃鳴¶
　　睡燕(謝宗可/)¶
補巢銜得落花泥困倚東風倦翅低金屋晝閒隨蝶化¶
玉堂春静怕鶯啼䰟飛漢殿人應逺夢入烏衣路欲迷¶
却被捲簾人喚醒小橋流水夕陽西¶
<pb:KR4h0100_WYG_009-14b>¶
　　鴈(端景元/)¶
年去年來無定年帛書曾寄漢英賢影横薊北月連塞¶
聲斷衡陽霜滿天雨暗荻花愁晚渚露香菰米樂秋田¶
平生千里與萬里塵世網羅空自纒¶
　　鴈字(謝宗可/)¶
蘆花月底寄秋情陣影南飛寫不停一帶畫開湘水碧¶
半行草破楚天青雲牋冷印蟲書跡烟墨濃模鳥篆形¶
題盡故鄉心事苦斷文無數落寒汀¶
<pb:KR4h0100_WYG_009-15a>¶
　　又(失名/)¶
故國霜前省舊遊夕陽影裏見銀鈎都將塞北千年恨¶
寫破江南萬里秋一畫如眞横逺漢數行帶草落平洲¶
傳書莫到秦淮上明月蘆花客正愁¶
　　猫(唐珙/)¶
覔得猫奴太有情烏蟬一㸃抱唇生牡丹架暖眠春晝¶
薄荷香濃醉曉睛分唾掌中頻洗面引兒忩下自呼名¶
溪魚不惜朝朝買嬴得書齋夜太平¶
<pb:KR4h0100_WYG_009-15b>¶
　　懶猫(濟天岸/)¶
老子家無甔石儲多君分惠小狸奴職慙捕䑕饑何憾¶
食不求魚飽有餘燭影爐薫聼課佛蒲團竹几伴跏趺¶
山童莫訝長尸素也護床頭貝葉書¶
　　混堂(謝宗可/)¶
香泉湧出半池溫難洗人間萬古塵混沌殻中天不曉¶
淋漓氣底夜長春波濤鼓怒喧風雨雲霧垂隂護鬼神¶
却𥬇相逢裸形國不知誰是浴沂人¶
<pb:KR4h0100_WYG_009-16a>¶
　　蟠梅屋(施鈞/)¶
蕋珠宮殿玉闌干四壁玲瓏夜不關梁棟廣平眞鐵石¶
根基和靖舊溪山乾坤虛白生方寸雲月昏黄共一間¶
可𥬇三閭元不識蕙櫋蓀壁水潺潺¶
　　破屋(失名/)¶
一畨風雨一畨顚巻我書齋屋頂穿紅日透光來枕上¶
白雲拖影到床前小鐺煮茗烹明月古硯濡毫蘸碧天¶
寒士夜來讀周易燈光直射斗牛邊¶
<pb:KR4h0100_WYG_009-16b>¶
　　瓦¶
四角稜層夜不收覆成行隴仰成溝能令有漏為無漏¶
觧使斜流作正流螮蝀一條横脊上鴛鴦㡬對宿簷頭¶
莫言陶冶工夫小曽為吾王盖九州¶
　　詩瓢(謝宗可/)¶
雨蔓霜條老翠壺吟□不是酒葫蘆剖開架上輪囷玉¶
著盡胷中錯落珠滿貯苦心留宇宙深藏情氣付江湖¶
誰家半腹能千首為問山人果在無¶
<pb:KR4h0100_WYG_009-17a>¶
　　秃筆(王秋江/)¶
被櫋深□未出林摧殘豈信有如今㧞毛本欲利天下¶
秃鬢方知負此心老死不歸刀吏手平生常得侍臣簪¶
斯文功在終難冺月裏東君有好吟¶
　　筆陣(謝宗可/)¶
授筞登壇拜墨卿霜毫不用鐵為兵戰酣已㧞三都壘¶
奏㨗還攻五字城怒巻龍蛇雲霧泣長驅風雨鬼神驚¶
攀蟾獨掃千軍退功奪中書第一名¶
<pb:KR4h0100_WYG_009-17b>¶
　　塔燈(馮海粟/)¶
擎天一柱碍雲低破暗功同日月齊半夜火龍蟠地軸¶
八方星象下天梯光搖灔澦沿珠蚌影落滄溟照水犀¶
文燄逼人髙萬丈倒提鐵筆向空題¶
　　鏡中燈(張周卿/)¶
孤影徘徊入照臨西風不動竟沉沉一池鉛汞鎔眞火¶
半夜金星犯太隂雞翅拍時紅熖息蛾頭觸處碧光深¶
從渠百煉千燒後依舊剛明一片心¶
<pb:KR4h0100_WYG_009-18a>¶
　　馬騎燈(袁桷/)¶
功計凌烟作戰塲宵征勇將太匆忙不聞號令齊驅疾¶
自覺銜枚去路長熖裹春風鏖赤壁光浮夜月燬阿房¶
誰能跳出機關外不為功名紙半張¶
　　走馬燈(謝宗可/)¶
飈輪擁騎駕炎精飛繞人間不夜城風鬛追星低弄影¶
霜蹄逐電去無聲秦軍夜潰咸陽火吳炬宵馳赤壁兵¶
更憶雕鞍年少客章臺踏碎月華明¶
<pb:KR4h0100_WYG_009-18b>¶
　　梅花燈籠(失名/)¶
翠節玲瓏玉骨凉分明照見鐵心腸一挑銀熖勾春色¶
萬㸃金錢散夜光帶月横霜疎弄影篩金滿地暗生香¶
幾囘引馬歸來後青鳥無聲更漏長¶
　　菊枕(馬祖常/)¶
東籬采采數枝霜包裹西風入夢凉半夜歸心三逕逺¶
一囊秋色四屏香床頭未覺黄金盡鏡裏難教白髪長¶
㡬度醉來消不得卧收清氣入詩腸¶
<pb:KR4h0100_WYG_009-19a>¶
　　梅杖(謝宗可/)¶
紫玉槎牙蝕蘚痕黄昏扶醉倍精神一枝冷曳孤山雪¶
八尺横拖庾嶺春江路筞時香在手溪橋挑月影隨人¶
歸來却𥬇林和靖還現堂中上座身¶
　　琉璃簾(馬祖常/)¶
呉儂巧製玉玲瓏翡翠蝦鬚逈不同萬縷横陳銀色界¶
一塵不入水晶宫月華逺射離離白燈影斜穿細細紅¶
相隔神仙纔咫尺靈犀一㸃若為通¶
<pb:KR4h0100_WYG_009-19b>¶
　　酒旗(謝宗可/)¶
水村山郭酒初香紵影青青字一行罏畔低懸花霧濕¶
簷隂斜揭桞風凉指揮意馬衝愁陣搖曳心旌入醉鄉¶
惆悵歩兵招不起半竿空自舞斜陽¶
　　釣絲¶
臨流纎影衆鱗驚消得長繅一縷輕鈎墜亂縈春水碧¶
竿垂斜裊曉風清牽囬江上烟波夢掣斷人間富貴情¶
我欲𥬇携千尺去桃花浪裏㧞鯤鯨¶
<pb:KR4h0100_WYG_009-20a>¶
　　鞦韆(楊鵬翼/)¶
日轉華簷樹影偏謝家庭院簇神仙綵繩斜擘纎纎玉¶
畵板輕承歩歩蓮㺯玉未升霄漢上緑珠先堕綵樓前¶
不知小逕殘紅裏明日何人拾翠鈿¶
　　又(台哈布哈/)¶
芙蓉宫額半塗黄䨇送鞦韆出畵墻簷底燕驚花雨亂¶
樹頭蜂繞襪塵香巧將新月添眉黛閒倩東風響珮璫¶
歸去緑忩和困睡暫憑春夢到遼陽¶
<pb:KR4h0100_WYG_009-20b>¶
　　蓮葉舟(謝宗可/)¶
穏棹紅衣泛渺茫風㠶浪楫水雲鄉曉撑泰華半峯月¶
夜載西湖十里香藕放雪絲應作纜荷欹翠柄若為檣¶
不須更捧金仙足太乙眞人夢正凉¶
　　櫓(失名/)¶
斵木為竿駕客舟翩然快我下中流雙龍影落湘江晚¶
百鴈聲傳楚㟁秋素練撥開波浩渺黄金攪碎月沉浮¶
長灘鷗鷺多如雪一路驚飛不敢留¶
<pb:KR4h0100_WYG_009-21a>¶
　　仙槎(謝宗可/)¶
曽作河源萬里舟塵根巳斷卧蛟虬無心下土承烟雨¶
有路層霄犯斗牛破浪逺衝銀漢曉凌風竟度碧天秋¶
歸來載得支機石誰識人間博望侯¶
　　老龍琴(羅伯英/)¶
㸑下曽聞霹靂聲流傳太古蓄精靈斷紋已作蜿蜒勢¶
焦尾猶存蚴蟉形案上清宵含霧雨壁間白書隱雷霆¶
鳯簫縹緲音相和相送羣仙入杳𡨕¶
<pb:KR4h0100_WYG_009-21b>¶
　　無絃琴(謝宗可/)¶
獨繭長繅底用抽蛇紋空鎻鳯枝秋落星有暈繩光斷¶
凍瀑無聲練影收别鶴那聞風外泣孤鸞不向月中愁¶
多情只有柴桑老寂寂山髙水自流¶
　　鶴骨笛(賈䇿/)¶
九臯聲斷楚天秋玉頂丹砂一夕休枯朽挽囬生死調¶
凄凉吹盡古今愁魂歸遼海雲迷樹曲罷江城月滿樓¶
惆悵主人三㺯罷杳無消息到揚州¶
<pb:KR4h0100_WYG_009-22a>¶
　　鐵笛詩寄楊亷夫(卞宜之/)¶
一段清氷百鍊鋼曽翻宫徵侍虛皇裂開黄鶴磯頭石¶
驚落青鸞鏡裏霜仙子珮環新樂府翰林風月舊文章¶
道人清節磨礲久却𥬇桓伊獨據床¶
　　鐵笛為孟天暐作(張翥/)¶
愛此輕圓鐵鑄成何須楚竹選孤生年多化作青蛇色¶
夜静吹如綵鳯聲鏽出碧花凝錯落冷涵金氣發鏗清¶
最宜携向君山去一聽仙翁奏月明¶
<pb:KR4h0100_WYG_009-22b>¶
　　聞篴¶
何人吹笛傍江干木落淮南夜色寒三㺯水邉人艤棹¶
一聲雲杪客凭欄梅花&KR0609;&KR0609;吹應落楊桞依依折欲殘¶
惆悵緑珠何處在綺忩深鎻月漫漫¶
　　聞簫(王景初/)¶
緱山雲冷鳯臺空誰譜遺音泣玉龍興在碧桃春色底¶
聲飄銀漢月明中悲來赤壁歌誰和老去青樓夢亦慵¶
喚起愁心眠不得露笻寒倚一簾風¶
<pb:KR4h0100_WYG_009-23a>¶
　　破帽(黄君瑞/)¶
破㡌多情却戀頭草殘絲斷素塵浮烟籠長是煎茶日¶
風落多逾把菊秋頂漏疎星窺短髮簷垂缺月露雙眸¶
桃尖樓子青羅瓣相對寜知故舊愁¶
　　蘆花被(貫雲石/)¶
採得蘆花不涴塵翠蓑聊復藉為裀西風刮夢秋無際¶
夜月生香雪滿身毛骨已隨天地老聲名不讓古今貧¶
青綾莫為鴛鴦妬欵乃聲中别有春¶
<pb:KR4h0100_WYG_009-23b>¶
　　紙帳(謝宗可/)¶
清懸四壁剡溪霜髙卧梅花月半床蠒瓮有天春不老¶
瑤臺無夜雪生香覺來虛白神光發睡去清閒好夢長¶
一枕搃無塵土氣何妨留我白雲鄉¶
　　酒(黄君瑞/)¶
&KR0920;蘖生香出小槽幾人耽酗日陶陶□呑鸚鵡杯中月¶
貧典鷫鸘花(缺/)袍内府臈傳紅琥珀西京秋壓紫葡萄¶
杜康儀狄今安在囬首丘陵半是糟¶
<pb:KR4h0100_WYG_009-24a>¶
　　碧筩酒(趙君謨/)¶
擎波老榦折蒼璚酣飲何如吸海鯨象鼻捲氷收玉醴¶
翠盤承露落金莖幾絲香溜蒲萄滑九竅春濃琥珀傾¶
莫戀醉鄉心更苦獨醒衣上為誰清¶
　　又(袁桷/)¶
甘露無聲堕玉盤中天飛影動琅玕壚頭太白塵埃熱¶
石眼空青氷雪寒水泄尾閭來瀚海手扶砥柱障狂瀾¶
&KR0920;生不用忙傾盖吸盡清香見肺肝¶
<pb:KR4h0100_WYG_009-24b>¶
　　又(張雨/)¶
採緑誰將作羽觴使君亭上晚尊凉玉莖沁露心猶苦¶
翠盖擎雲手亦香飲海龜藏蓮葉小吸川鯨恨藕絲長¶
西風誤展淋郎袂𥬇絶耶溪窈窕娘¶
　　醉鄉(謝宗可/)¶
曾𥬇三閭不觧遊移家欲向&KR0920;城頭人酣方外鴻荒夢¶
誰識塵中富貴愁夜月放船遊酒海春風扶杖上糟丘¶
相逢還似無何有喚起東臯為贈侯¶
<pb:KR4h0100_WYG_009-25a>¶
　　又(張翥/)¶
半屬華胥半酒泉封君惟有&KR0920;生權觥籌席上無多地¶
風月壺中别有天一日夢醒如隔世四時春盡不知年¶
從來此處藏身好容我神遊太古前¶
　　塵(謝宗可/)¶
人海深藏混混中非烟非霧逺空濛六街綺繡迷香紫¶
九陌笙簫踏軟紅微歩緩隨羅襪起清歌飛繞𦘕梁空¶
南來一騎蛾眉笑又送長安荔入宫¶
<pb:KR4h0100_WYG_009-25b>¶
　　遊絲¶
搖曳春光百尺輕烟綃舞斷任縱横暗縈芳恨應無力¶
亂綰花愁似有情一縷緑楊風正軟半痕紅杏雨初晴¶
莫教飛到天機上恐悞龍梭織不成¶
　　緑陰(周石原/)¶
萬紫千紅夢已休眼中驚見翠光浮數聲啼鳥無尋處¶
幾度斜陽不入樓潤透琴書渾欲雨凉生衣袂已先秋¶
此時蒲桞還多感莫遣西風一夜愁¶
<pb:KR4h0100_WYG_009-26a>¶
　　又(顧囦白/)¶
千載青羊頷底髯結成蒼(缺/)倚空檐朝陽不放晴光堕¶
宿雨時將暝色添蟬愛(缺/)　聲度枕鳥窺荒寂影翻簾¶
且須藹䕶過長夏未怕秋霜遽作嚴¶
　　新月(周豈/)¶
稍向天邊落初從雲底生&KR1131;然似鈎曲能得幾時明¶
　　桃花馬(馬祖常/)¶
白毛紅㸃巧安排勾引春風上背來莫觧雕鞍橋下洗¶
<pb:KR4h0100_WYG_009-26b>¶
恐隨流水泛天台¶
　　鄰燈(范梈/)¶
星星逺映孤村外烱烱微穿落木間知有鄰&KR0078;思逺道¶
績麻應待夜深還¶
　　塵(貢師泰/)¶
春城花霧欲生泥十二街頭漫漫飛落絮遊絲共無賴¶
半沾香汗半羅衣¶
　　無弦琴(申屠致逺/)¶
<pb:KR4h0100_WYG_009-27a>¶
静中有物即縈心物象相忘趣轉深為報柴桑陶處士¶
無絃争似更無琴¶
　　水仙花(商挺/)¶
海上三山壁月明人間誰識許飛璚秋風吹上青鸞背¶
來散天香與素英¶
　　又¶
明月珠衣翡翠裳氷肌玉骨自清凉不隨王母瑤池去¶
來侍維摩病几傍¶
<pb:KR4h0100_WYG_009-27b>¶
　　又(貢師泰/)¶
太液池邊雪始乾曉粧初試珮珊珊簾鈎欲下東風細¶
猶夢珠宫扇影寒¶
　　又¶
十二瑤臺風露寒銀河淡淡月團團龍宫自與塵凡隔¶
别有銖衣白玉冠¶
　　木芙蓉(虞集/)¶
九月襄王宴渚宫霓旌翠羽度雲中滿汀山雨衣裳濕¶
<pb:KR4h0100_WYG_009-28a>¶
宋玉愁多賦未工¶
　　水芙蓉¶
長洲宫沼醉西施蕩漾蘭舟不自持願奉君王千嵗樂¶
一盤清露玉淋漓¶
　¶
　¶
　¶
　¶
<pb:KR4h0100_WYG_009-28b>¶
　¶
　¶
　¶
　¶
　¶
　¶
　¶
　元詩體要巻九¶
